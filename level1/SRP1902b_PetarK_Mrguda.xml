<?xml version="1.0" encoding="UTF-8"?>
<!-- <?xml-model href="https://distantreading.github.io/Schema/eltec-1.rng" ?> -->
<?xml-model href="../../../../level1/Schemas/eltec-1.rng" type="application/xml"
            schematypens="http://relaxng.org/ns/structure/1.0"?>
<?xml-model href="../../../../level1/Schemas/eltec-1.rng" type="application/xml"
           schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="SRP1902b" xml:lang="sr-Cyrl"> <!-- ijekavski -->
    <teiHeader>
        <fileDesc>
            <titleStmt>
                <title>Мргуда : ELTeC-plus издање</title>
                <!-- ovo više nije ELTeC izdanje -->
                <author ref="viaf:64065718">Кочић, Петар (1877-1916)</author>
                <respStmt>
                    <resp>Сканирање</resp>
                    <name>Народна и универзитетска библиотека Републике Српске</name>
                </respStmt>
                <respStmt>
                    <resp>OCR и корекција текста</resp>
                    <name>Срђан Шућур</name>
                </respStmt>
                <respStmt>
                    <resp>Кодирање за ELTeC</resp>
                    <name>Цветана Крстев</name>
                </respStmt>
            </titleStmt>
            <extent>
                <measure unit="words">1600</measure>
                <measure unit="pages">7</measure>
            </extent>
            <publicationStmt>
                <p>Укључено у ELTeC корпус <date>2025-06-20</date></p>
            </publicationStmt>
            <sourceDesc>
                <bibl type="firstEdition">
                    <author>Кочић, Петар</author>
                    <title>Мргуда</title>
                    У <title>С планине и испод планине</title>. 
                    <pubPlace>Беч</pubPlace>
                    <publisher>Зора</publisher>
                    <date>1902</date>
                    <idno type="wiki">https://sr.wikipedia.org/wiki/Петар_Кочић</idno>
                    <idno type="wiki">https://sr.wikipedia.org/wiki/С_планине_и_испод_планине_(1902)</idno>
                </bibl>
                <bibl type="printSource">
                    <author>Кочић, Петар</author>
                    <title>Мргуда</title>
                    У <title>С планине и испод планине</title>, стр. 37-43; 
                    <pubPlace>Београд</pubPlace>
                    <publisher>Српска књижевна задруга</publisher>
                    <date>1907</date>
                    <idno type="COBISS-SR.ID">1991686</idno> <!-- број збирке приповедака -->
                </bibl>
            </sourceDesc>
        </fileDesc>
        <encodingDesc n="eltec-1">
            <p/>
        </encodingDesc>
        
        <profileDesc>
            <langUsage>
                <language ident="sr-Cyrl" usage="100">српски</language> <!-- ијекавица -->
            </langUsage>
            <!-- pripovetka -->
            <textDesc>
                <authorGender xmlns="http://distantreading.net/eltec/ns" key="M"></authorGender>
                <size xmlns="http://distantreading.net/eltec/ns" key="short"></size>
                <!-- kraće od "short" <10.000 -->
                <reprintCount xmlns="http://distantreading.net/eltec/ns" key="high"></reprintCount>
                <!-- izdanja: 1902, 1907 (i još 16 po COBISS-u [10 u 1970-2010] -->
                <timeSlot xmlns="http://distantreading.net/eltec/ns" key="T4"></timeSlot>
            </textDesc>
        </profileDesc>
        <revisionDesc>
            <change when="20250620"/>
        </revisionDesc>
    </teiHeader>
<text>
<front>
<div type="titlepage" xml:id="SRP1902b_F1">
<p>109 СРПСКА КЊИЖЕВНА ЗАДРУГА 109</p>
<p>С планине и испод планине</p>
<p>Петар Кочић</p>
<p>БЕОГРАД</p>
<p>НОВА ШТАМПАРИЈА - ДАВИДОВИЋ - ДЕЧАНСКА УЛ. БР. 14.</p>
<p>ЉУБ. М. ДАВИДОВИЋА.</p>
<p>1907.</p>
</div>
</front>
<body>
<div type="chapter" xml:id="SRP1902b_C1">
<head>МРГУДА</head> 
<pb n="37"/>
<p>Мргуда упрти рубине и пође на перило. Нешто јој се стеже око срца, кад изађе с бременом из зграде. </p>
<p>Има већ неколико недјеља, како се у селу само о њезиној матери, а још више о њој, говори. </p>
<p>Кад мину поред Бореновића кућа, лијепо осјети, како је румен обли и ухвати дрхтавица. Боји се, видеће је ко, па ће што рђаво за њом рећи. Она је љута; вратиће му, па опет тешко њој. </p>
<p>Мати јој је немирна. Једнако трчкара од куће до куће. Некад и омркне у селу, а свијет као свијет: свашта испреда. Човјек јој се жалио и попу: </p>
<p>— Оче, молимо те ко старијег, прошћеш, она моја бијежа од мене... Буде два три дана код куће, онда се нешто пришјети, намаже косу, очешља се и обуче ко да ће на збор, па ето ти је у свијет. Нема је за неколико, па се јопе врати. Примим је. Ко велим: моја је, Бог је не убио! Буде мало, јопе реп на раме, па у мрак... Ја је солим, одијевам, обувам и вамо чиним јој, штоно веле, идару, а, прошћеш... Е, па, оче и брате мој, знаш како је: <pb n="38"/> не мере исан! Оно, има се и проодати, ама с образом и поштењом. </p>
<p>— Не кријем, не шијем, већ ево ти отворено пред овом свијетлом брадом кажем: Не ћу те! Шта ће ми стара, саката, сипљива и чакараста кљусина?! </p>
<p>— Шути, роспијо једна роспијска! Осман је паша један по један био, па је и он на Плевни изнемого. Ама, зар није тако, оче Ђурђу, молимо те? </p>
<p>Така је Мргудина мати. </p>
<p>Посрћући с разора на разор, Мргуда застаде више Влајића тора. Чу разговор. </p>
<p>— Увано о мени говоре — помисли у себи и зађе за један лиснат грм. </p>
<p>— Јест, друго моја, крв! Жестока крв је томе крива. </p>
<p>Мргуда познаде грло и задрхта. </p>
<p>— И ја би’ то рекла — чу се други, мало облији женски глас. Ама, јеси ли је вид’ла, сестримим те: нема јој ни седамнест година, а сисе јој набризгале, па тврде ко камен! Кад је погледам, лијепо ми дође криво, што сам женско; јест, очију ми! </p>
<p>— Испале ти, да Бог да! — прошапта заједљиво Мргуда. </p>
<p>— Ама, не треба ти ништа друго: погледај матерешину само! Старија је од мене макар десет година. Ја, јучерашње вузле: крезуба бабетина, а она и сад ко каква млада. </p>
<p>— Нека си ти крезуба бабетина, ама си и поштена жена, а она је од копилског соја. У њезином се племену и копилад рађају. Ја би’ се својом дјецом, друго, заклела, да је и Мргуда копиле. </p>
<p>— И јесам копиле! — шкрипну Мргуда зубма и клисну поред тора на перило. </p>
<p>Спрти рубине, сједе и поче се изувати. </p>
<p>Кад се изу, збаци са себе зубун, забаци остраг прегачу, узгрну кошуљу до изнад кољена, па зађе <pb n="39"/> у воду и стаде усправ. Погледајте је, како је кршна и наочита! </p>
<p>Лице смеђе, окошто, а остала снага саливена, једра, пуна као у надојена јањета. Крупне, дубоке, црне очи увијек су јој нешто влажне; а нос прав, меснат, с округлим ноздрвама, мало на више завинут. Усне набубриле и увијек црвене. Само, кад се ражљути, задрхћу и поблиједе. </p>
<p>Осим свега тог Мргуда је, што се у народу каже, слатке крви — слатке, преслатке! А кад запјева: „Мој се драги на војску опрема“ — готово свака жена, која има сина на солдачију, стане плакати. Тако је копиле знало ту пјесму жалобитно запјевати. </p>
<p>— Само нек сам ја Мики драга, па нек свијет говори, што гођ оће, — прошапта она, сагну се, узе пратљачу с обале и стаде испирати рубине. </p>
<p>Око ње свукуд вода, свјетлост и непрегледно, миришљаво прољетно зеленило. Ваздух се очистио иза кише, па трепери и свијетли се као стакло. Око бијелих, облих ногу жубори вода и лагано протиче а треперава се свјетлост одбија од воде и игра јој се по влажним образима и дугом, сјајном гердану. </p>
<p>Диже главу, баци пратљачу на обалу, протегну се, а пјесма јој се сама из грла оте: </p>
<quote>
<l>Мој се драги на војску опрема.</l> 
</quote>
<p>Очи јој засузише, а снага тихано задрхта. Глас се снажно, умиљато разлијегао; прелијевао се грчином, пркосом, разбукталим жаром. </p>
<p>Иза ње бућну камен у воду и попрска је по бијелим бедрама. Она се трже, поблиједи и задрхта као срна, а пјесма јој се следи на блиједим, уздрхталим уснама. Окрену се, а оно Микина глава вири кроз упрскано и овлажено шибље. </p>
<p>— Мика, брате мој, бјежи отален; видиће те свијет, па што ћу онда од срамоте, јадна ти сам! — <pb n="40"/> преклиње га Мргуда и неспретно, збуњено спушта кошуљу низ голе, пуне бедре. </p>
<p>— А кад те Лујо Крстанов пресреће у јелику, ти шутиш... Не велиш: видиће свијет. </p>
<p>— Мореш, Мика, говорити, што гођ оћеш! — уздахну она и изађе на обалу. Шта ће ми Лујо? Онај шврћо? Од рђе се не мере крува најести, а кад иде, клима ко какав старац. Да је барем таки герз ко ти, тако снажан, плећат, висок, мого би чојек нешто и помислити, а нако... Мика, брате мој, ти се гријешиш ода ме. </p>
<p>Он се затрка, прескочи преко воде и приђе јој. </p>
<p>— Сав свијет скочио на ме, па и ти. Зар ти није, болан, жао... Мика, Мика, огријешићеш душу! </p>
<p>— Знам ја твоје извијање, Мргуда, знам! </p>
<p>— Шта ти оћеш од мене, Мика?! Крви би ти своје уточила. Ја те волим, умирем за тобом, а ти... Душе би ти дала. Оћеш душе?! А у чему је душа? Је л’ у крви? — пита Мргуда, а сва се зажарила у образу. </p>
<p>— Веле, да је — одговори хладно, преко срца, Мика. </p>
<p>Она у тренутку истрже Микин нож иза припашаја и махну по голој мишици. Крв шикну, а рана се разврати. Дрхћући, трже рупчић испод накићене тканице, натопи га врелом крвљу и баци пред Мику. </p>
<p>— Ето ти душе! Мика, вјерујеш ли ми сад?! јекну боно, а сузе је облише. </p>
<p>Мика се окаменио, поблиједио, па шути. Једва се освијести и приђе, те јој зави рану, па је стаде снажно око струка стезати, гристи, грлити и љубити. Немој, брате мој, не ваља се то прије вјенчања — отима се она малаксало, отирући руком оно мјесто, на ком је осјећала Микине уздрхтале усне. Боји се, јадница, познаће свијет.</p>
<pb n="41"/>
<p>Он јој несвјесно, нехотично завуче руку у набрекла њедра, која су у ватри горјела као оно модро, распаљено, планинско небо изнад њих. Мргуда се трже, врисну, а гердан јој звекну на једрим прсима: </p>
<p>— Јој, јој! Немој, очи моје, ја сам шкакљива. </p>
<p>Његова рука ухвати за нешто влажно, обло, тврдо као камен, а вруће као жива жеравица. </p>
<p>— Немој, зеницо моја! — прошапта она њежно, с дубоким уздахом, занесе се и, изнемогла из силног узбуђења, немоћно спусти главу на његово раме. Са Мргудиних зажарених образа нестаде узавреле румени. У часку се прели у мртво, ледено бљедило. </p>
<p>Од тог дана није се више на само састајала с Миком. Бјежала је од њег, јер се бојала свијета; бјежала је од њег, а умирала је за њим. И јесен дође. Мику примише у војску. Мој се драги на војску опрема! </p>
<p>Била је пошљедња ноћ пред полазак Микин, бурна, вјетровита, јесенска ноћ. </p>
<p>Мргуда запрета у кући ватру, уђе у зграду, свуче се и леже у мјесто<ref target="#_N1"/>. </p>
<p>Испод тврдог, сламног поглавача мириши суво босиље, девесмиље и црвени, увели ђулићи, а под њом се шири мирис загријаног, планинског сијена. </p>
<p>Помисли на Мику. У глави осјети ватру, а уз образе јој удари врео пламен. Обли је врућ, преврућ зној и цијела јој снага задрхта, па набрекну. Дрхће и намиче на се власнату, меку поњавицу. Гори, све гори, као да је у ватри. </p>
<p>Збаци поњавицу с облог, загријаног, уздрхталог тијела, завуче руку под миришљави простирач, извади сламку, па је стаде грискати, немирно се протежући. Она гриска, а испод поглавача мириши босиље, девесмиље и црвени, увели ђулићи: </p>
<pb n="42"/>
<p>— Боже мој, оће ли доћи? </p>
<p>Изађе јој пред очи снажан, ведар, насмијан. Она нешто грјешно помисли и од те се помисли стресе. </p>
<p>— Не ваља, што сам помислила! То је грјешно и Богу драгом мрско. Боже, што си ме ваку створио? Што ће ми ова снага и ватра? Проклета крви, што ме тако мучиш?! </p>
<p>Обрну се на другу страну. Кроз размакнута јелова брвна, која су ударала на смолу, видјела се мјесечина, како се расплинула по жутом, скореном блату око стаја. Она гледа и дрхће, а срце стрепи у силној, насртљивој, неодољивој чежњи: </p>
<p>— Боже мој, оће ли доћи? </p>
<p>Вјетар ломи и крши гране с ретка трешања више зграде, силно зајауче, па ситно, оштро зацвили и затресе зградом. Вјетар трга и просипље суво, свенуло лишће, а она пламти, гледа и шапће: </p>
<p>— Нако ће се и моја младост осушити, увенути, чекајући га, док се врати с војске. Али чекаћу га. Да ме цар проси за свог сина — не ћу! </p>
<p>Горјела је, дрхтала је, па је онда тихо у сузама као мало сисанче заспала... </p>
<p>На згради шкринуше врата, за планине зађе мјесец, вјетар утоли и све се утиша. </p>
<p>Из даљине хуји ријека. На млинским лакомицама шуми вода и пада у бадањ. Кроз примамљиво шумење и слијевање воде чујеш, као да неко шапће. Окренеш се — не видиш ништа. Само чујеш, како ријека уједначено хуји и осјећаш, како тешко дише ледена, јесенска ноћ.</p>
<milestone unit="subSection"/>
<p>— Лани нас уби кља, ове године оби град, а до године нек нам царевина пошље добра десетара — па никад боље среће!</p>
<pb n="43"/>
<p>— Људи моји, ја млим, да нас ово трећи пут бије вријеме од ове проклете укопације? </p>
<p>— Како нас неће вријеме бити, кад се копилад рађају, а свијет се брез божје воље вјеша! </p>
<p>— Ко се објесио? </p>
<p>— Па објесила се Мргуда Малетина, да Бог да јој земља кости изметала! Ш ње је овај град пао... </p>
<p>— Не куни, дијете! — викну стари Чочорика. Град је божја воља. Мргуда је погријешила, крв је занијела, ама и гријех свој окајала. Дјецо, не кун’те је, већ реците: Бог да јој душу прости! </p>
</div>
<div type="notes">
<note xml:id="_N1">
<p>Кревет.</p>
</note> 
</div>
</body>
</text>
</TEI>