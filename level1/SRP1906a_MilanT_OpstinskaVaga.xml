<?xml version="1.0" encoding="UTF-8"?>
<!-- <?xml-model href="https://distantreading.github.io/Schema/eltec-1.rng" ?> -->
<?xml-model href="../../../level1/Schemas/eltec-1.rng" type="application/xml"
            schematypens="http://relaxng.org/ns/structure/1.0"?>
<?xml-model href="../../../level1/Schemas/eltec-1.rng" type="application/xml"
           schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="SRP1906a" xml:lang="sr-Cyrl"> <!-- ijekavski -->
    <teiHeader>
        <fileDesc>
            <titleStmt>
                <title>Општинска вага : ELTeC-plus издање</title>
                <!-- ovo više nije ELTeC izdanje -->
                <author>Трифуновић, Милан М. (1885?-1907)</author>
                <respStmt>
                    <resp>Књига, сканирање и OCR</resp>
                    <name>Народна библиотека Србије</name>
                </respStmt>
                <respStmt>
                    <resp>Корекција текста</resp>
                    <name>Срђан Шућур</name>
                </respStmt>
                <respStmt>
                    <resp>Кодирање за ELTeC</resp>
                    <name>Цветана Крстев</name>
                </respStmt>
            </titleStmt>
            <extent>
                <measure unit="words">583</measure>
                <measure unit="pages">2</measure>
            </extent>
            <publicationStmt>
                <p>Укључено у ELTeC-plus корпус <date>2025-11-6</date></p>
            </publicationStmt>
            <sourceDesc>
                <bibl type="firstEdition">
                    <author>Трифуновић, Милан М.</author>
                    <title>Општинска вага</title>
                    У <title>Женски свет : орган добротворних задруга Српкиња</title>, год. XX1, св. 11, стр. 248-249; 
                    <pubPlace>Нови Сад</pubPlace>
                    <publisher>Аркадије Варађанин</publisher>
                    <date>1906</date>
                    <idno type="COBISS-SR.ID">22479372</idno> <!-- број часописа -->
                    дигитално: https://pretraziva.rs/pregled/zenski-svet
                </bibl>
            </sourceDesc>
        </fileDesc>
        <encodingDesc n="eltec-1">
            <p/>
        </encodingDesc>
        
        <profileDesc>
            <langUsage>
                <language ident="sr-Cyrl" usage="100">српски (ијекавица)</language> <!-- ијекавица -->
            </langUsage>
            <!-- pripovetka -->
            <textDesc>
                <authorGender xmlns="http://distantreading.net/eltec/ns" key="M"></authorGender>
                <size xmlns="http://distantreading.net/eltec/ns" key="short"></size>
                <!-- kraće od "short" <10.000 -->
                <reprintCount xmlns="http://distantreading.net/eltec/ns" key="low"></reprintCount>
                <!-- izdanja: 1906 u Cobissu [0 u 1970-2010] -->
                <timeSlot xmlns="http://distantreading.net/eltec/ns" key="T4"></timeSlot>
            </textDesc>
        </profileDesc>
        <revisionDesc>
            <change when="20251106"/>
        </revisionDesc>
    </teiHeader>
<text>
<body>
<div type="chapter" xml:id="СРП1906а_C1">
<head>Општинска вага.</head>
<p><hi>— Јови Поповићу. —</hi></p>
<pb n="11.248"/>
<p>Лијеп прољетни дан, на ведроме небу не видиш ни једног облака а сунце се љупко смијеши, и топло грије. Шума почела зеленити па изгледа као прогрушана брада старчева — неко дрво изеленило, а неко још није пустило листа, па то ствара неко пријатно шаренило пред очима човечијим.</p>
<p>Дућанџије осјетиле топлоту па изишле из својих дућана, и посједали на мале троножне столичице, један другом по нешто рекну и смију се. Пред дућаном Јовиним скупило се неколико младића па претресају о потреби, „пјевачког друштва и читаонице“, а чича Илија човјек старог кова доказује им како то није потребно; како је црква и до данас била без пјевачког друштва.</p>
<p>— Ма немој ти чича Илија бити тако конзервативан, разуми ти да је пјевачко друштво једна културна установа — вели један плав младић.</p>
<p>— Не бендам ти ја то дијете ништа, само ти велим, ја сам остарио без пјевачког друштва — одговори чича Илија.</p>
<pb n="11.249"/>
<p>Кроз чаршију минуше једна велика фурманска кола, и на њима нешто слично вагону, натоварено.</p>
<p>— Шта ће оно бити дјецо? — скочи чича Илија.</p>
<p>— Вагон — рекоше једни.</p>
<p>— Царска пушница — рекоше други.</p>
<p>Кола стадоше, а око њих се скупи читава маса радозналог народа.</p>
<p>— Шта ли ово море бит? — рече један Турчин.</p>
<p>— Машина, чоче, ја мислим да је ово машина, што сије — додаде, један сијед Турчин.</p>
<p>Одозго низ чаршију помоли се општински пандур, лијевом руком је придржавао сабљу, а десном одмјерено махао. Лице му је било добило неки званичан изглед, као да би хтјео рећи: а што сте се скупили волови једни...</p>
<p>Пандур приђе па кочијашу рече:</p>
<p>— Потјерај — и кола се кренуше.</p>
<p>Сјетина пристаде за колима, једни су нагваждали ово, а једни оно и никоме да падне на ум у истину шта је. Дјечурлија се скупила па надала у дреку и препирку да уши заглухну.</p>
<p>Кола опет стадоше, а народ се опет скупи око кола.</p>
<p>— Ма де нам Василија кажи, шта је ово? — рече један пандур.</p>
<p>— Прођи ме се? — рече пандур и опет постаде неизвјесност.</p>
<p>У том дођоше и чланови општинског вијећа с’ биљежником. Сви су се држали укочено и званично, ни на једном не видиш ни најмањег осмијеха, све изгледа строго.</p>
<p>— А шта ли ће ово бит господине? — упита чича Илија биљежника.</p>
<p>— Видићете! — рече биљежник укратко; и опет неизвјесност.</p>
<p>Биљежник се окрену па онако са издигнутом главом погледа у народ, позва прстом четворицу хамала па им заповједи да скидају. Они прођоше па почеше скидати и напињати се, али ни један ни с мјеста не покреће.</p>
<p>— Пазите да се што год не поквари, јер то је општинска вага!</p>
<p>— Вага, — зачудише се неки.</p>
<p>— Вага, вага, — рече биљежник.</p>
<p>— Па што ће нам толика вага, доста су и оне двије мале, — ослободи се чича Илија.</p>
<p>— Е газда Илија — рече биљежник — то су тајне општинског уреда.</p>
<p>— Пардун, — одговори Илија.</p>
<p>— Још четворица — викну биљежник.</p>
<p>Из гомиле изиђоше jош четворица хамала па помогоше онима. Настаде вика и граја.</p>
<p>— Недај тамо Мехо, — викао је један.</p>
<p>— Недај ти тамо Јово.</p>
<p>— Чувајте људи! — викао је биљежник.</p>
<p>Најпослије скидоше с’ тешком муком вагу, и унесоше је у магацин.</p>
<p>— Па шта се, господине, мјери на тој великој ваги — упита опет чича Илија.</p>
<p>— Волови и коњи — одговори биљежник — и кола под товаром.</p>
<p>— А и мање ствари.</p>
<p>— И мање ствари, само то се не исплати.</p>
<p>— Па како ће он ућерат вола преко толике ограде.</p>
<p>— Имају врата — рече биљежник — па затвори вола и не бригај.</p>
<p>Чича Илија замаха, главом.</p>
<p>— Затвори, Василија, магацин — рече биљежник пандуру.</p>
<p>Пандур зазвеча кључеви и са истим званичним изразом, придржавајући за сабљу оде за биљежником...</p>
<p>Народ се расу, радујући се валда овој принови.</p>
<trailer>Модрича, 1906.</trailer>
<trailer>Милан М. Трифуновић</trailer>
</div>
</body>
</text>
</TEI>