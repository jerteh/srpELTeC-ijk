<?xml version="1.0" encoding="UTF-8"?>
<!-- <?xml-model href="https://distantreading.github.io/Schema/eltec-1.rng" ?> -->
<?xml-model href="../../../level1/Schemas/eltec-1.rng" type="application/xml"
            schematypens="http://relaxng.org/ns/structure/1.0"?>
<?xml-model href="../../../level1/Schemas/eltec-1.rng" type="application/xml"
           schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="SRP1911a" xml:lang="sr-Cyrl">
    <teiHeader>
        <fileDesc>
            <titleStmt>
                <title>Атентаторка Илка : ELTeC издање</title>
                <author ref="viaf:1116351">Гргурова, Милка (1840-1924)</author>
                <respStmt>
                    <resp>Сканирање</resp>
                    <name>Универзитетска библиотека "Светозар Марковић"</name>
                </respStmt>
                <respStmt>
                    <resp>OCR и корекција текста</resp>
                    <name>Цветана Крстев</name>
                </respStmt>
                <respStmt>
                    <resp>Кодирање за ELTeC</resp>
                    <name>Цветана Крстев</name>
                </respStmt>
            </titleStmt>
            <extent>
                <measure unit="words">5309</measure>
                <measure unit="pages">46</measure>
            </extent>
            <publicationStmt>
                <p/>
            </publicationStmt>
            <sourceDesc><bibl type="firstEdition">
                <author>Милка Гргурова</author>
                <title>Атентаторка Илка</title>
                <pubPlace>Београд</pubPlace>
                <publisher>Штампарија Трибуна</publisher>
                <date>1911</date>
                <idno type="COBISS-SR.ID">196119052</idno>
            </bibl></sourceDesc>
        </fileDesc>
        <encodingDesc n="eltec-1">
            <p/>
        </encodingDesc>    
        <profileDesc>
            <langUsage>
                <language ident="sr-Latn" usage="100">српски</language>
            </langUsage>
            <textDesc>
                <authorGender xmlns="http://distantreading.net/eltec/ns" key="F"/>
                <size xmlns="http://distantreading.net/eltec/ns" key="short"/> <!-- kraći od short -->
                <reprintCount xmlns="http://distantreading.net/eltec/ns" key="low"/>
                <!-- izdanja: 1911, 2014 [0 u 1970-2010 ]-->
                <timeSlot xmlns="http://distantreading.net/eltec/ns" key="T4"/>
            </textDesc>
        </profileDesc>
        <revisionDesc>
            <change when="20220524"/>
        </revisionDesc>
    </teiHeader>           
    <text>
<front>
<pb n="1"/>
<div type="titlepage" xml:id="SRP1911a_F0">
<p>АТЕНТАТОРКА</p>
<p>Илка</p>
<p>НАПИСАЛА</p>
<p>Милка Гргурова</p>
<p>БЕОГРАД</p>
<p>ШТАМПАРИЈА „ТРИБУНА“</p>
<p>1911.</p>
</div>
<pb n="2"/>
</front>
<body>
    <div  type="chapter" xml:id="SRP1911a_C0">
<pb n="3"/>
<p> Многи родитељи не могу ни слутити каква судбина очекује њихову децу у току њихова живота, децу над којом су толико лебдели док су их подигли и однеговали! Колико су страха и бриге претрпели док су их на пут упутили, старајући се за њихову будућност, да им је што бољу и сталнију осигурају! Какву ружичасту будућност гледају — а како много пута бива страшно разочарање!</p>
<p>Колико се пута нижу догађаји противни свему надању нашем и често тако страшни и невероватни, да би човек помислити могао: та то бива само у романима, а међу тим сналази нас често у нашем сасвим мирном, без брижном и обичном животу.</p>
<pb n="4"/>
<p>Ако будете имали стрпљења да прочитате ове редове уверитете се да ово што пишем нипи је какав роман ни обична ррича, него врло жалосна истоћија једне несрећне жене и ваљане Српкиње, која је позната својом трагичном смрћу целом српском па и страном свету. Ево њене историје од самог њеног детињства.</p>
<p>У Шопрону (Единбургу) живео је са својом женом Јудитом велики поседник (спахија) Костантин Бајић. Био је то доста добар Србин и ако је живео међу туђинцима, већином међу мађарима. Сачувао је свој језик и народност; и васпитао је своју децу у српском духу. Али та заслуга припада више његовој жени, која је била родом из Новог Сада, те је као права Српкиња брижљиво васпитавала и своју децу у правом српском духу.</p>
<pb n="5"/>
<p>Имали су две кћери, њихове две зенице, једна се звала Лујза, а другој је било име Јелена, прозвана Илка. Родитељи им дадоше поред доброг домаћег васпитања и одлично светско образовање. Приправише им велике миразе. И сад су само чекали, да виде коме ће поверити своје нежно одгајене кћери. Зато су сваке године и одлазили у Нови Сад, неби ли тамо својим кћерима нашли достојне мужеве, а пре свега добре Србе. И жеља им се испуни.</p>
<p>Старију удадоше за професора Гавру Витковића, врло одлична чвоека. После извесног времена Гавра је дошао у Београд за професора. А у млађу кћер Илку загледао се млади доктор медецине Јован Андрејевић, врло пријатан човек, ватрен Србин; он је још више одушевио младу девојку која је и сама била веуика <pb n="6"/> Српкиња. Илка је добила л њему мужа каквог је желела. Заволеше се то двоје свом својом млађаном душом. Њихова је љубав била тим узвишенија што их је једна иста идеја спајала.</p>
<p>Обоје су волели своју народност, обоје су били слободоумни, осећали су обоје велики бол за изгубљеном Војводином, коју баш некако у то доба сахранише силеџије српског народа заједно са слободом, тада од прилике 1862 године, и они се венчаше.</p>
<p>Њиховој срећи не беше ништа равно. Илка је имала једва седамнаест година, али је била врло паметна, имала је енергичан карактер, дубоко осећање, златно срде, и узвишену душу. Мужа је волела до обожавања. Али он је био према њој нежан, и волео је свом душом. Био је и леп, лице је имао фино, али и врло бледо. То његово бледило <pb n="7"/> није обећавало да ће тај честити Србин бити дуга века. </p>
<p>Проживели су годину дана у пуној срећи и задовољству. </p>
<p>Наједанпут Јован поче побољевати, што његову младу жену веома поплаши. Молила је свога мужа да се обрати најискуснијим лекарима, који су одмах видели да је бољка опасна. Али је Јован као лекар и сам одмах са страхом осетио како стоји са својим плућима, ма да се надао па до некле и тешио да ће избећи тој несрећној бољци — туберкулози од које му је и мајка умрла.</p>
<p>Зато је са највећом жудњом тражио лека. Зар да умре сад тако млад, тако срећан, да остави своју младу жену, лепу, паметну, пуну идеала, коју воли и поштује више него свој живот! Какве су зидали златне куле, какву ли су предвиђали златну <pb n="8"/> будућност, — па, зар наједанпут немилостива смрт да уништи тај срећан живот једним јединим својим леденим дахом? То би било ужасно! Не, он ће се борити свом силом да је избегне. Он је био уверен да ће га једино спасти свеж пољски ваздух.</p>
<p>Тако се одмах договори са женом да се одселе на њихов лепи салаш, на што Илка с радошћу пристаде у пуном уверењу да ће му тамо боље бити, па ће потпуно и оздравити.</p>
<p>Салаш им је био врло удобан, а Илка је над њим лебдела као мајка над својим јединчетом.</p>
<p>Њихови пријатељи, који су Јована врло волели, — а и био је Јован тако пријатан човек, да ко га је једанпут видео и познао, морао га је свики заволети — сваки дан су га обилазили.</p>
<pb n="9"/>
<p>Јован се у почетку и почео опорављати. Онај свежи ваздух, његова младост, жудња за животом, љубав према својој младој жени, и силом отимање од смрти, све је то на његово порушено здравље повољно утицало. Осим тога — шале његових пријатеља увек су га знале добро расположити. Али све то не потраја дуго. Кад настадоше хладни и суморни јесењи дани — и његова снага поче малаксавати.</p>
<p>Једног дана рече својој жени, да се врате у варош, пошто се ближи годишњица, дан њиховог венчања, па би боље било да тај дан прославе са својим пријатељима у вароши. Али у ствари он није тако мислио; он је осетио да му се приближивао крај животу.</p>
<p>Илка, и ако је видела да је он почео малаксавати, ипак поред све своје стрепње није могла <pb n="10"/> веровати да ће умрети, пошто он и није изгледао од оних дешператних јектичавих људи, који непрестано кашљу. Био је блед као и увек, па зато се и надала бедна Илка да ће оздравити. А и сами су је лекари уверавали да ће се опоравити чим настану лепши дани, а пролеће донеће му и потпуно здравље.</p>
<p>Кад су се доселили у варош настали су већ врло хладни дани. А Јован, ма да се отимао, колико је год могао, ипак је сваког дана све слабији бивао.</p>
<p>Једног вечера усиљавао се да своју жену утеши и развесели, па пошто га је то усиљавање доста изнурило, рече смешећи се:</p>
<p>— А сад, мила моја жено, треба да се одморимо, већ је доста касно!</p>
<p>За тим је пољуби, па настави:</p>
<p>— Спавај добро, и лепо снивај о нашој срећи!</p>
<pb n="11"/>
<p>Илка је одмах заспала слатким сном, мислећи на њихову будућност пошто се мало утешила привидним добрим расположењем Јовановим.</p>
<p>Али он, на против, није могао целу ноћ заспати. Било му је врло тешко.... А пред зору се закашља тако силно, да се Илка трже иза сна. Поплашена брзо му притрча, он дуго не могаше к себи доћи, а најпосле с великим напором рече:</p>
<p>— Не плаши се, мила моја, сад ми је лакше а сутра ће бити сасвим добро!</p>
<p>Илка врисну, и скоро да се обнесвесне. Он је брзо ухвати за руку, па рече гласом пуним молбе:</p>
<p>— Илка, тако ти Бога, смилуј се, утишај се, немој ми још више отежавати последње часове! — Уморан сам хоћу да спавам. —</p>
<pb n="12"/>
<p>Родбина, која се увек при таквим жалосним приликама нађе, силом ју је извела из собе.</p>
<p>Сутра дан је лежао на одру младожења, који је пре две године водио пред олтар своју срећну вереницу окићену миртом у белој хаљини... А данас та вереница као бедна удовица увијена у црнину лежи полуонесвешћена над одром свога мужа!</p>
<p>Њену жалост није у стању ни једно перо описати... Њен цео свет беше мужевљев гроб, над којим се она по цео дан превијала као црв, и нико није био у стању отргнути је од те грудве земље.</p>
<p>Јадна Илка навршила је била тек деветнаест година!</p>
<p>У Београду, код професора Гавре Витковића, често су се састајали млади, весели и слободоумни људи. Међу њима је <pb n="13"/> био и Јеврем Марковић, врло озбиљан човек, скоро би се могло рећи суморан, који се и не зна насмејати. Па ипак је могао бити и врло пријатан. Кад се сити наразговарају о политици, онда се и пошале. Домаћин је био образован човек, пун хумора. А домаћица весела жена, која је својом добром вољом знала одобровољити цело то озбиљно друштво. Био је то неки фамилијаран живот, у коме су се ти млади људи осећали као у својој кући.</p>
<p>Једног дана умножи се њихово друштво младом женом, рођеном сестром веселе домаћице. То је била главом несрећна Илка, коју су силом довели не би ли се и она једном утешила, пошто се за три године, по смрти свога мужа, нигде није макла од његовог гроба. Зато јој се родбина већ и побојала да ће најпосле тако сама и пропасти.</p>
<pb n="14"/>
<p>Илка, као велика Српкиња, а поред тога и слободоумног духа, заволи начело тих младих људи, те је све више узимала учешћа у њиховом разговору.</p>
<p>Особито је симпатисала разлагању мисли младога Јеврема, а уједно јој се допала и његова озбиљност.</p>
<p>Сестра њена и муж јој чим су опазили да се Илка почела по мало интересовати њиховим расправама, особито говором младога и лепог Јеврема, ишли су јој и на руку да се с њиме још и боље позна, али тако да Илка то не опази, пошто обоје гаје јена иста начела, па тако задахнути истом идејом, лако ће се једно другом и допасти, те би тако избавили ову тужну жену од њене велике жалости.</p>
<p>Тако и би. Јеврему се допаде ова млада и паметна жена и после неколико месеци њиховог познанства он је запроси за жену.</p>
<pb n="15"/>
<p>Њихов је брак био необично срећан, међу њима је владала највећа хармонија. Илка је знала својим живим темпераментом разгонити и освежити ту суморну озбиљност свога мужа, те је он у њој нашао оно што је њему недостајало. Он је био срећан поред свога доброг анђела, као што ју је називао.</p>
<p>Јеврем је био сасвим противне природе њеног првог мужа: онај лик, нежан, овај озбиљан, енергичан, по кад што и суров, али Илка као паметна жена проникла је брзо његов карактер, а тај његов чврсти карактер и допао јој се.</p>
<p>Тако су они проживели, као врло срећни људи, који су знали створити идеални брак дванајест година. Ако им се могло од које стране што у погрешку уписати то им је био једини грех, што су волели слободу, што су <pb n="16"/> обоје тежили да виде своју милу отаџбину срећну и напредну, као и остале културне земље.</p>
<p>На један пут усред њиховог мирног и срећног живота букну српско-турски рат. Свак мораде у војску на границу, па и Јеврем као официр мораде напустити свој срећни идеални живот.</p>
<p>Није се он плашио рата. Илка га је испратила као Српкиња, достојна жена српског јунака. А он је смело јуришао усред најопасније позиције, борио се као лав, сећајући се своје јуначке жене, која му при растанку рече:</p>
<p>Тешко ми је и помислити, да се можда растајемо за навек. Погинеш ли славно за слободу наше миле отаџбине, оставићеш ми голему тугу, али и најсветији спомен којим ћу се вазда, док живим, поносити, да си пао као славан јунак! А вратиш ли <pb n="17"/> се жив са војском која је победила нашег душманина, срећније жене од мене неће бити у целој земљи. Моје мисли и молитве пратиће те на целом твоме опасном али и славном путу!</p>
<p>И заиста Јеврем није знао за страх, јурио је усред највећег окршаја, праћен једином мишљу: „за слободу своје домовине.“</p>
<p>После једнога дана срећне битке, у којој се одликовао као командант највише Јеврем, сав срећан примао је честитања од својих другова, а у срцу се радовао како ће га славити његова верна љуба, кад јој јави о својим подвизима.</p>
<p>У својој срећи написа одмах писмо својој милој жени и гледао ју је у мислима како ће се неизмерно радовати његовом јунаштву. У исти мах би позван и главном команданту војске.</p>
<p>Јеврем је ишао с пуним уверењем да ће га главни командант <pb n="18"/> одликовати похвалом за његово јунаштво. Но како се зачуди, кад му командант врло строго рече: </p>
<p>— Ви сте издајица свога владара, коме сте се заклели на верност као војник, а ви се дописујете са нашим непријатељима и то у ратно доба.</p>
<p>За тим му показа писмо које је тих дана дошло Јеврему.</p>
<p>Писмо је било од неког рођака, или пријатеља који беше у служби породице Карађорђевића; писмо је било просто и невино... о приватним пословима. Али је било и то доста, што је дотична личност, од кога је добио писмо, био изгнаник.</p>
<p>— Осим тога — настави командант даље — Ви сте оптужени и због разних злоупотреба ствари које су Вам поверене. Ви сте крали, Ви сте злостављали војнике и т. д. и о томе имамо потпуне доказе.</p>
<pb n="19"/>
<p>Јеврем је био запрепашћен!</p>
<p>Никакво правдање није му помогло. Одмах буде предат ратном суду. Зна се врло добро шта значи у ратно доба предадати војника ратном суду.</p>
<p>Међу тим Илка је добила сретно писмо Јевремово. Читајући га какво је блаженство осећала! Пуна среће, ни часа није оклевала, кренула се на пут да лично поздрави свога јуначког мужа. Па ипак поред све радости што ће видети свога Јеврема, обузе је и нека стрепња. Срце јој се стезало од нестрпљења и неке необичне слутње. Кочијашу је обећавала двоструку надницу само да тера коње што може брже. Особито се тај страх још више повећао, кад је на путу, мењајући коње, чула где неки говоре: како је војни суд осудио на смрт неког вишег официра. Ни сама није <pb n="20"/> знала за што је баш одмах помислила на свога мужа, те је грозничавим нестрпљењем гонила кочијаша да све брже тера, ма да су коњи већ готово попадали од умора. И какав ужас, какав страшан ужас, кад срете на путу неког војника који се на коњу враћао из Аранђеловца, запита га кога су стрељали? а он јој одговори: да су стрељали, главом Јеврема Марковића, потпуковника.</p>
<p>— Зар мога мужа!... врисну страховитим, очајним гласом. — Мога мужа да стрељају?! То није могућно!... То не може бити!... Зар за његове подвиге да буде стрељан као издајица!...</p>
<p>Тако је јадна Илка једнако очајно врискала целим путем.</p>
<p>Кад је већ приспела до места, као без душе, одјурила је у команду да пита, је ли то заиста могуће да су јој мужа стрељали? <pb n="21"/> пошто је још једнако сумњала да ли јој нису погрешно име казали. И они јој рекоше да је заиста њен муж стрељан.</p>
<p>Кад је дошла к себи, кад јој се поврати свест од првог страшног удара, кад виде пред собом грозну истину, као помамна повика:</p>
<p>— Гроб мога мужа! Дајте ми гроб његов, хоћу да га видим, јер ја још сањам — јест, ја још не верујем... водите ме тамо... Хоћу да га ископам.... ви сте га живог сахранили!</p>
<p>Тај њен очајни вапај потресао је сваког до дубине срца, сваком су се заблистале сузе у очима, па и најокорелијем створу. — За време њеног грчевитог јецања завлада мртва тишина.</p>
<p>Најпосле командант нареди да је по њеној жељи одведу на мужевљев гроб.</p>
<pb n="22"/>
<p>Као ван себе паде на гроб свога несрећног мужа. Ноктима је копала ону земљу мислећи да ће мужа извадити и оживети, врискала је, чупала је косе, клела се његовим мртвим костима да ће се његовом убици осветити.</p>
<p>Пустили су је да се исплаче не водећи рачуна о речима које је изговорила у своме очајању.</p>
<p>После ове страшне и трагичне катастрофе Илка се повукла сасвим од света, живела је усамљено. Нико није могао ни слутити шта се збива у њеној очајној души.</p>
<p>Прошло је од то доба пуних пет година за цело то време једнако је тражила Илка од владе да јој дозволе да пренесе кости свога љубљеног мужа у породичну гробницу, у Јагодину. Најпосле буде јој одобрена та молба.</p>
<pb n="23"/>
<p>Одмах се спреми и пође у Аранђеловац, где јој је муж био стрељан.</p>
<p>С каквим је болом пошла на тај жалосни пут може се већ замишљати, незалечена крвава рана на ново се позледи. А кад ископаше раку, и виде свога мужа полукостурог и онакакаженог вриснула је и пала ван себе на леш његов. Кад се исплака,... тад је обузе страховито осећање, погледа дивље око себе, као да неког тражи, јарост и страшна освета, дивљи пламен обузе јој лице, за тим обгрли полу трулу главу Јевремову, па промуклим гласом викну:</p>
<p>Тако ми ове лобање, тако ми љубави наше, Јевреме, осветићу се. Осветићу се убици твоме да се и у сам пакао завуче! Тако ми твојих костију — неће измаћи мојој освети!</p>
<pb n="24"/>
<p>Родбина, која је била с њоме, молила ју је, преклињала да се умери у своме очајању. Али она није ништа ни чула, ни видила до једино леш свога мужа, и глас свога срца које вапије за осветом!</p>
<p>Кад је сахранила на ново у гробницу свога несрећног мужа, била је у толикој мери утучена и повучена у саму себе да су се њени рођаци поплашили да не помери памећу. Говорила је врло мало, а било јој је једино занимање да се сваки дан вежба у пуцању из Јевремовог револвера, који је купио од једног Руса, који је такођер био у рату и борио се против Турака.</p>
<p>Године 1882 било је то 11. октобра око десет сати пре подне, кад се краљ Милан враћао из Беча.</p>
<p>Кад је изишао из лађе, пре <pb n="25"/> но што ће поћи у Двор свратио је у Саборну Цркву.</p>
<p>Црква је била прилично пуна света. У женском оделењу, са леве стране код другог црквеног стуба, стајала је нека женска прилика у црно увијена.— Испод велике црне мараме држала је нешто скривено, била је сва узрујана, нестрпељиво је погледала на врата. — Опажало се и на самој светини да је нестрпељива. Пошто је лађа на којој је Краљ, долазио задоцнила са читавим сатом. —</p>
<p>Та прилика у црно увијена изгледала је врло бледа, и по њеном бледилу, по узбуђености, — ко би је мало боље посматрао, опазио би лако да та жена, очекује неког. На сваки се шум трзала а очи би јој севнуле неком грозничавом ватром, а биле су упрте једнако на црквена врата.</p>
<pb n="26"/>
<p>А кад се свет ускомеша и зачу напоље жагор и топот од коња, она сва задрхта — грчевито стеже руком предмет који је брижљиво скривала испод њене велике црне мараме.</p>
<p>Најпосле и Краљ уђе у цркву. Но тек што уђе, и дође до стуба иза ког је стајала та црна прилика, кад затреште црквени свод од револверског пуцња. Начини се наједанпут читав лом у цркви, са свију страна одјекну врисак од жена. А једна повика:</p>
<p>Куку мени рањена сам!</p>
<p>Неке опет повикаше:</p>
<p>Илка, то је Илка!</p>
<p>Док се Краљица баци пред Краља на колена сва престрављена, молећи га да што пре изађе из цркве, дотле светина, са свију страна потрчи Илки, и за час је опколише. Неки је одмах хтедоше повести у полицију. <pb n="27"/> Али када је изведоше из цркве нападе је светина, особито дечурлија, стадоше је ударати и чупати за косе. Једва су је могли одбранити, те је склонише у ону двоспратну кућу преко од Саборне цркве. Ту је неко време морала остати — док се маса света није мало разишла, а после је одвезоше у полицију.</p>
<p>Илка је тада могла имати тридесет и четир године.</p>
<p>Била је још лепа; њене лепе правилне црте, црне очи, и њена лепа црна дуга коса разбарушена попала јој по челу и раменима. Била је врло узбуђена, али ипак потпуно присебна. Намештајући косу како ју је светина рашчупала, а за тим пипајући се по грудима, јамачно од болова како су је дечурлија изгрувала, замоли да јој даду чашу воде да пије.</p>
<pb n="28"/>
<p>После десет минута, кад се мало одморила, рече:</p>
<p>— Молим вас... добро ми је сада... Шта желите да вам кажем?</p>
<p>Г. Таса Миленковић, члан полиције, постави јој питање, и позва је да говори.</p>
<p>Она говораше хладно, озбиљно, где дође говор о Краљу Милану, ту падаше у ватру, очи су јој севале а песнице је стискала.</p>
<p>— Ја сам Јелена — казиваше она — а зову ме и Илка Марковићка. Била сам прво - удата за Д-ра Јована Андрејевића, лекара у Новом Саду. После његове смрти преудала сам се у Србију за Јеврема Марковића мајора.... за правог Србина и великог јунака.... Али га његови непријатељи убише... Када су ми дозволили отишла сам у Аранђеловац, на место где је <pb n="29"/> мој добри Јеврем стрељан, и сахрањен.... Извадила сам га из гроба, и љубећи његову јуначку мртву главу, заклела сам се Богом и успоменом на њ да ћу га осветити.... И осветила сам се; Када у Србији нема ни једнога јунака да једном бесном тиранину за врат стане — ето, учинила сам ја, жена, извршила сам оно на што сам се заклела, па сад чините са мном што знате.</p>
<p>— Госпођо, Ви мислите да је Краљ мртав?</p>
<p>— Да! — разрогачи она очи на таково питање.</p>
<p>— Не... Краљ је жив... рече г. Таса Миленковић.</p>
<p>— Шта кажете? — запита Илка.</p>
<p>— Краљ је жив и неповређен.</p>
<p>— Ух!... Хукну она чисто ван себе. — Је ли могућно да мрског <pb n="30"/> тиранина нисам погодила.. Ах... моја несрећна рука... Како ме издаде!</p>
<p>И онда сва узбуђена стаде ударати десном руком по столици на којој је седела, човек би рекао скршиће је. И онда се диже, хукну неколико пута, као у неком јаком болу... више моралном но физичком, па очајно запита:</p>
<p>— Шта велите, зар га не убих?</p>
<p>И за тим опет седе, ухвати се за главу, беше потресена..... Било јој је тешко.</p>
<p>Затим клонуло рече више за себе;</p>
<p>— Зар те нисам могла осветити, Јевреме, драги мужу мој!.. Зар је моја рука могла кукавички промашити да осветим славног јунака Јеврема, и да избавим јадну земљу од тиранина!</p>
<p>Пустили су је да се стиша, <pb n="31"/> па онда опет наставише испитивање. —</p>
<p>У главном испит се свршио на томе да је она сама извршила оно што је наумила. Узносећи свога мужа, покојног Јеврема, као свој идеал, кога је ванредном љубављу волела, она се спремала на овај атентат.... Хтела је да освети мужа и спасе земљу од тиранина. —-</p>
<p>У осталом њен је говор био кратак, одмерен и смишљен.</p>
<p>На питање ко су јој саучесници казала је са пуно бола;</p>
<p>— Тако вам Бога, немојте се грешити! Кунем вам се да нико за ово моје дело није знао.... Нисам хтела, нити сам потребе имала да још кога увлачим у ову своју ствар.</p>
<p>То што је Илка казала пред г. Тасом Миленковићем, остала је при томе до смрти своје. — Више се од ње није могло сазнати, <pb n="32"/> нити је она што више имала да каже.</p>
<p>Испит је трајао до два сахата по подне.</p>
<p>За то је време Краљ слао свога ордонанса, да сазна шта Илка казује, и да ли којег саучесника помиње. Али од тога очекивања ништа није било.</p>
<p>Кад се завршио испит са Илком, управник Београда узе акта да их покаже Краљу по његовом захтеву, и оде у двор.</p>
<p>Тек што је Илка пуцала, једва је прошао један сахат већ су почеле стизати доставе и пашквиле, у којима се денунцира ова или она личност.</p>
<p>Почели су немилице хапсити невине људе, који ни најмањег суделовања нису имали у Илкиној ствари. За час препунише хапсане. Боже мој, на кога се није све посумњало — чак и на врховног поглавара цркве!</p>
<pb n="33"/>
<p>Краљ Милан је био тврдо уверен да Илка није могла сама смислити атентат, и извршити га.</p>
<p>— Ту ће, рече Краљ — морати бити још ко од људи умешан....</p>
<p>Пошто Илку по наредби Краља, испиташе неколико судија, беше преведена у Град, и тамо би настављено ислеђење.</p>
<p>Краљ је био преплашен, он је презао од свачега, и био је уверен да све што се на њ управља долази од руске стране. Особито му је пао у очи револвер руског фабриката, који је начињен у фабрици пушака у Одеси, а на својој је јабуци имао и фирму фабрике. Како Илка казиваше, покојни Јеврем купио је тај револвер од једног руског официра. Револвер је са осталим стварима био у маси Јевремовој код јагодинског суда. Када је маса расправљена све <pb n="34"/> су ствари предате мајци Јевремовој. Илка, остављајући сву покретност својој свекрви, задржала је за се само овај револвер — очевидно још тада је имала намеру да извриш своју освету.</p>
<p>Док је истрага вођена у граду, оптуживању и денунцирању није било краја. Нико није био сигуран да ће омркнути и осванути у својој кући. Сваки је стрепио, ако је само из далека опазио ког полицајца или жандарма. Страх и трепет овлада у целој вароши. Илкину родбину сву ухапсише, па и неколико њених пријатеља. Сестра јој помери памећу, пошто јој нејака деца остадоше сама самцита без заштите, јер им и оца ухапсише. Једну Илкину рођаку отргоше од њеног одојчета и одведоше у хапс. Та јадница услед навале млека у грудима, а остављена <pb n="35"/> без ичије помоћи, такођер помери памећу.</p>
<p>Тек после пет месеци Илку спроведоше варошком суду.</p>
<p>По наредби министровој Илку је отпратио суду члан полиције, и доктор Петар Стејић, лекар полицијски, да јој се нађе у помоћи, јер је била у последње време доста ослабила.</p>
<p>На судском претресу Илка је остала при оном исказу што га је пред г. Тасом, чланом полиције, исказала.</p>
<p>За пет месеци чињене истраге у граду ништа се више није могло ни сазнати ни извидети.</p>
<p>Пред судом се држала Илка смело. Говорила је отворено, казујући да је хтела мужа осветити, тиранина убити и земљу спасти.</p>
<p>Пресудом судском Илка би осуђена на смрт.</p>
<p>Враћајући се са претреса у колима са г. Тасом Миленковићем, <pb n="36"/> чланом полиције, Илка беше врло расположена.</p>
<p>— Не знате — рече Илка —- како сам радосна. После толико месеци — једва један час радости... Ах! да сам само могла погодити тиранина... јадне наше отаџбине... али нема правих синова... који би га...</p>
<p>— Немојте, тако вам Бога, тако говорити, треба да се измирите са таким стањем! — рече јој члан полиције.</p>
<p>— О никада! Никада! Моје је уверење да сам требала извршити што сам се заклела над својим мртвим мужем... Проклета рука што ме изневери у последњем часу!</p>
<p>— За тим утону у мисли, док је не трже дерњава неколике дечурлије на улици куда прођоше, и од куда падоше и неколике каменице у кола.</p>
<pb n="37"/>
<p>Члан заповеди кочијашу да потера брже не би ли избегли руљу.</p>
<p>Кочијаш ошину коње и измакоше:.. А Илка замишљено рече као за себе:</p>
<p>— Несвесна руља, данас виче: „Слава тиранину, доле са убицом! “ — А сутра — ех — Боже мој, под паметном управом...</p>
<p>— Молим Вас, ћутите, није паметно тако говорити, Бог зна још се све може и добро свршити... рече Таса Миленковић.</p>
<p>— Ја не требам ништа више — нити желим што — до једино то — да се што пре сврши смртна пресуда. —</p>
<p>После изречене пресуде Илку предадоше опет управи Београда на чување.</p>
<p>Г. Таса доби наредбу да води надзор над Илком. Одредише јој за становање једну собу у жандармској касарни.</p>
<pb n="38"/>
<p>У градском затвору, да би се лишила живота, покушала је маказама да себи исече жиле на рукама. У том је спречише. Да не би извршила над собом самоубиство, одређено би да по једна најмљена жена, као чуварка, и један жандармски каплар наизменце код ње дежурају, и ако је Илка дала часну реч г. Таси, кога је она веома поштовала, да догод он води надзор над њоме, неће никакво зло себи учинити, већ и ради самог његовог положаја.</p>
<p>Акта Илкине осуде одоше вишим судовима. Међу тим Краљ често запиткиваше: како се она у затвору понаша, има ли каквих жеља ит.д.</p>
<p>Извештај је г. Тасе уверавао да је Илка увек присебна, да је свесна свога положаја, и да мирно очекује крајњи исход своје ствари.</p>
<pb n="39"/>
<p>Једина јој жеља беше, да јој се даду књиге, да се читањем забавља. И по одобрењу власти узимала је књиге из Народне Библиотеке.</p>
<p>То беху махом историјска дела на француском језику.</p>
<p>Поред тога она је одлично говорила још и немачки и мађарски, била је то потпуно образована жена.</p>
<p>Док су акта била још на расматрању у Касацији скренуше одозго пажњу, да је склоне да моли за милост.</p>
<p>Краљу, беше неправо то хладно држање Илкино. Он хтеде пошто по то да Илка моли за милост.</p>
<p>Г. Таса, обилазећи је сваког дана, почео је по издаље склањати на ту молбу.</p>
<p>Али она одби. И када јој сутра дан опет понови — она се наљути те рече:</p>
<pb n="40"/>
<p>И Ви сте нам наш кримналитет! Толико дана говорите са мном по читаве сахате па ме још нисте познали... На првом испиту казала сам Вам да сам свесно учинила на што сам се решила: да се не кајем... да нећу милост... да тражим смрт... смрт што пре.... Ах.... мој добри Јевреме.</p>
<p>Ућута више не хтеде говорити:</p>
<p>— Шта говори? — Запита министар Милутин Гарашанин кад се застаде са г. Тасом Миленковићем.</p>
<p>— Неће милости! — одговори г. Таса, љута је кад јој се само и помене... Иста је онако, каква је била и онога дана атентата.</p>
<p>— Необична жена! —- рече министар — чудно створење за студију.</p>
<p>Краљ Милан ипак и без молбе потписа милост.</p>
<pb n="41"/>
<p>Казна смрти би замењена затвором у Пожаревцу. Када јој саопштише она дође ван себе од љутине... Стаде гласно протествовати.</p>
<p>— Нећу милост да примим, нећу акта да потпишем! Хоћу да умрем, то ми једина жеља!</p>
<p>Служи на част прослављеном песнику Змају Јовану Јовановићу, што је у општој пометњи једини он смео дићи глас у корист слободе Илкине. Змај је то учинио на јединствено леп и песнички начин. Написао је песму коју је одмах донео „Стармали“ а затим је прештампаше и други прекосавски листови. Београдски је листови можда нису смели прештампати, али правда захтева да она није била забрањена за Србију.</p>
<p>Те песме нема ни у првој ни у другој Змајевој „Певанији“, данашња генерација и не зна <pb n="42"/> за њу, а она је тако дивна да заслужује да буде обновљена. Та песма гласи:</p>
<quote>
<l><hi>Краљев анђео хранитељ.</hi></l>
<l>Рећи ћу једну-биће мало смела; </l>
<l><hi>Илка није хтела</hi>!</l>
<l>Ја јој познајем голубије ћуди </l>
<l>Познајем јој срце у несретних груди,</l>
<l>Познајем јој душу, кад јој срећа цвета,</l>
<l>— Јер срећа се никад није крити знала,</l>
<l>Познајем јој љубав према своме другу,</l>
<l>Познајем јој срећу — познајем јој тугу.</l>
<l>Та њена се душа од убиства гнуша,</l>
<l>Грози с’ така дела, — <hi>Илка није хтела</hi>!</l>
<l><hi>Болови</hi> су хтели — <hi>јади</hi> се отели —</l>
<pb n="43"/>
<l>Удовицу стисли, са ума је снели. </l>
<l>Та зар има свести на дну очајања!</l>
<l><hi>Очајању</hi> горком дошло до пуцања.</l>
<l><hi>Болови</hi> су крајњи увек без памети,</l>
<l><hi>Болови</hi> су дигли тај самокрес клети,</l>
<l>И <hi>очај</hi> га само знао одапети. </l>
<l>Али пре нег’ што ће тане да излети,</l>
<l>На краља полети —</l>
<l><hi>Удовица</hi> с’ тебе, Наталијо сети: </l>
<l>„Шта зар ову душу, ову верну љубу,</l>
<l>„Шта, зар овом чистом анђелском голубу</l>
<l>„Да с’ отрују дани,</l>
<l>„Као што су моји горки, отровани!</l>
<l>„<hi>Не</hi>!“</l>
<l>Удовица скрену руку самокресну, </l>
<l>А тане фијукну, па у камен тресну. —</l>
<pb n="44"/>
<l>Шта је, шта је с краљем?“ </l>
<l>„Није, није пао,</l>
<l>Анђео бранитељ његов га спасао.“</l>
<l>Анђео бранитељ — а ко је то био?</l>
<l>Анђео бранитељ ти си, Наталијо!</l>
<l>А тај исти анђ’о — њему је у власти —</l>
<l>И несрећну Илку тај ће анђ’о спасти.</l>
</quote>
<p>Као што је познато, Илка заиста није стрељана; Змајева је песма стигла мету: Илка је спасена од смрти, али она није хтела да живи....</p>
<p>Њено осветничко дело изазвало је низ големих несрећа, за које у својој очајничкој намери зацело ни слутила није, а најмање да ће постићи њену родбину, особито њене најмилије. Одмах после атентата иследни судија ухапси њену сестру и <pb n="45"/> зета. Пуних пет месеци чамили су у затвору невини. Сестра помери памећу, а зет сасвим материјално пропаде. Јадна деца за то време грдно су се напатила... То је била Илкина највећа рана.</p>
<p>После изреченог помиловања још истог дана дођоше јој сестрина деца да се с њоме опросте. —</p>
<p>Тада јој први пут ударише сузе на очи, кад им похита у сусрет, и повика:</p>
<p>— Слатка децо теткина! — грлећи их и гушећи се у плачу, љубећи их све редом говораше:</p>
<p>— Јулка — девојко теткина... мазо моја... дико моја... Милутине дете — теткино... Виторе чедо моје... Тетка вам је нанела велику несрећу... Али она није то хтела... Можете ли ми опростити, мила децо моја... несрећна <pb n="46"/> тетка ваша упропастила вас је све...</p>
<p>Плакала је са децом заједно да се угуше у сузама. — За тим се окрете и рече:</p>
<p>— Господине Тасо — ово су ми највећи болови... Ах... Боже мој... Боже... Шта су ова јадна деца пропатила због мене... — Шта су скривила да им родитељи пропадну, и то све због мене!</p>
<p>За тим се опет окрете деци — па очајнички повика;</p>
<p>— Опростите децо, и немојте проклињати вашу несрећну тетку.</p>
<p>Јулка врисну и паде јој на груди, па повика:</p>
<p>— Мила наша тетко, не говори тако, ми те волимо, слатка наша тетко. — Ти си тако добра... Ти си...</p>
<p>— Дете се загрцну од плача и настаде опште јецање....</p>
<p>Растала се са децом с тешким срцем. Плач и врисак дечији <pb n="47"/> расплакао би и најтврђе срце људско.</p>
<p>Пооде два дана спроведоше је у Пожаревац на издржање затвора.</p>
<p>Када је полазила из полиције г. Таса јој рече:</p>
<p>— Ако Бог да, надам се да ћемо се опет скорим видети</p>
<p>— Никада — прихвати Илка одсечно.</p>
<p>— Дај Боже само здравља... одговори г. Таса... Краљ ће вам и ту казну опростити.</p>
<p>— Никада! — Одговори одлучно Илка. Хвала Вам до неба на Вашем племенитом понашању према мени.... Али ми се више никада.... никада нећемо видети!</p>
<p>И одржала је реч.</p>
<p>Извршила је над собом самоубиство у самоме затвору.</p>
<trailer>Милка Гргурова</trailer>
</div>
</body>
</text>
</TEI>